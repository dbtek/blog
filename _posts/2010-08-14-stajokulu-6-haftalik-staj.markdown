---
author: dbtek
comments: true
date: 2010-08-14 13:14:12+00:00
layout: post
slug: stajokulu-6-haftalik-staj
title: 'StajOkulu: 6 Haftalık Staj'
wordpress_id: 223
categories:
- Bilişim-Teknoloji
- Genel
tags:
- bilişim
- eğitim
- empatik
- java
- staj
- stajokulu
---

[![logo](/assets/media/2010/08/logo_thumb.jpg)](/assets/media/2010/08/logo.jpg)

[StajOkulu](http://stajokulu.com)’ndan daha önce yazdığım bir [yazıda](http://blog.ismaildemirbilek.com/genel/staj-okulu/) bahsetmiştim. StajOkulu’nda yaptığım 6  haftalık mükemmel bir staj bitti. Staj süresince alanında uzman eğitimci / çalışanlardan oluşan eğitmenlerden bir çok konuda ciddi bir eğitim aldım diyebilirim. 4 haftalık eğitimin ardından 2 haftalık proje geliştirmeye dayalı uygulama stajı vardı. Ben son haftaya yeni başlayan Java eğitimim sebebiyle katılamadım.

Nihayet dün, son staj günü, Java eğitimim biter bitmez son uygulamanın son saatlerine yetişebildim. StajOkulu’nun daha efektif çalışması, kendini devam ettirmesi için bir inovasyon projesi geliştirdik. Yarışma halinde düzenlenen uygulamada 3 grup kendi fikirlerini ortaya koydu ve diğer gruplara sunumunu yaptı. Fikirler ve yarışmacılar not edildi ve oluşturulacak jüriye sunulmak üzere kaydedildi. Bizim grupta da çok ilginç fikirler vardı; hatta bir slogan bile hazırladık. Sloganımız şöyle: _“Okulun stajı stajın okulunda yapılır”._ Umarım birinci olup sürpriz ödüle layık oluruz.

Staj süresince çok iyi insanlarla tanıştım çok iyi vakit geçirdim. <!-- more -->Herkes uzun sürecek dostluklar kurdu. 6 hafta boyunca tüm gayretiyle yanımızda olan ve bize her fırsatta yardımı dokunan Esra abla dün akşam yaptığımız veda iftarında da bizimleydi. Son gün de hoş vakit geçirdik ta ki veda vaktine kadar…

Stajın teknik değerlendirmesini yapacak olursam, her bilişimcinin mezun olmadan önce bilmesi gereken temel bilgilerden, proje yönetimi, süreç yönetiminden tutun; hızlı yazılım gelistirme, hackerlar ve saldırı teknikleri, güvenlik önlemleri, SAP nedir, nerelerde kullanılır; php, Java, c# vs. ile yazılım geliştirme; veritabanı modelleme, veritabanı ile yazılım geliştirme; web uygulamaları, SEO vb. gibi bir çok konu hakkında seminerler ve uygulamalar dizisinden oluşan çok yoğun bir eğitim aldık. [Eğitim takvimine [buradan](http://blog.ismaildemirbilek.com/stajokulu.htm) ulaşabilirsiniz.] Eğitimcilerin dersler konusundaki titizliği ve yardımcı olma arzusu derslerin değerine değer katıyordu.

Nihayet dün bu güzel staj da bitmiş oldu şu an ne yapıyorsun derseniz, bundan daha az yoğun olmayan [Java eğitimim](http://emeapressoffice.oracle.com/Press-Releases/Oracle-dan-Gen%C3%A7lere-%C3%9Ccretsiz-Java-E%C4%9Fitimi-ve-Kariyer-F%C4%B1rsat%C4%B1-1473.aspx) devam ediyor ve hızla devam eden programımı değerlendirmeye çalışıyorum. Bunun hakkında da değerlendirmelerimi yazacağım.
