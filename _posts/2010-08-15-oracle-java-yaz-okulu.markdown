---
author: dbtek
comments: true
date: 2010-08-15 14:43:22+00:00
layout: post
slug: oracle-java-yaz-okulu
title: Oracle-Java Yaz Okulu
wordpress_id: 237
categories:
- Genel
---

![](http://blog.ismaildemirbilek.com/wp-content/uploads/2010/08/safe_image.gif)Oracle’ın düzenleyeceği bir [Java yaz okulu](http://www.google.com.tr/url?sa=t&source=web&cd=2&ved=0CB0QFjAB&url=http%3A%2F%2Femeapressoffice.oracle.com%2FPress-Releases%2FOracle-dan-Gen%25C3%25A7lere-%25C3%259Ccretsiz-Java-E%25C4%259Fitimi-ve-Kariyer-F%25C4%25B1rsat%25C4%25B1-1473.aspx&ei=xudnTOHWCMbuOaWPzbkF&usg=AFQjCNH0kXnQ1Xs68Uv5arXOVO7XDU5hmg&sig2=b7w8pf8EgBBsiE5saZTl6w) olacağını duymuştum saygı duyduğum birinden. Hemen araştırdık okuldan bir arkadaşım ile, sadece belli üniversitelerin gönderdiği öğrencileri alıyorlarmış programa. Biz de hemen okulda fakulte dekanlığında aldık soluğu. Orada yardımcı oldular ve ertesi gün kabul edildiğimize dair bir e-posta geldi.

3 farklı grup için 3 farklı zaman belirlediler ve ben de 9 Ağustos’ta  başlayan 3. gruba katıldım. Şimdilik ilk hafta bitti ancak bu programın  ne kadar yoğun ve faydalı olacağını anlamam için yeterli oldu. Eğitim  öncesinde daha önce Java ile ciddi bir çalışmam olmadığı için tedirgin  olmuştum ve bir yandan çalışmaya başlamanın iyi olcağını düşünmüştüm.<!-- more --> ![](http://blog.ismaildemirbilek.com/wp-content/uploads/2010/08/java-300x243.jpg)Diğer arkadaşımla çok yoğun olmasa da temel Java çalışmalarımızı tamamladık. Hatta geçen haftasonu swing ile küçük bir proje de geliştirdik. Gui kısmı tamamlanmamış olsa da başlangıçta bizim için büyük bir başarıydı.

![](http://blog.ismaildemirbilek.com/wp-content/uploads/2010/08/eefbd75ead.jpg)Dün 1. haftasını tamamladığımız Java yaz okulu, bundan sonra yaz okulu olarak geçecek, Oracle [Partner HUB](http://www.oracle.com/partners/en/most-popular-resources/027395_tr.htm) İstanbul bünyesindeki Partner Academy tarafından organize edilmiş. Yaz okulunda, [Linkplus](http://www.linkplus.com.tr) binasında [Sun Microsystems](http://tr.sun.com) tarafından yapılmış bir laboratuvarda bir xeon sunucuya bağlı virtual pc’ler üzerinde çalışıyoruz. İnternet, sıcak içecek gibi imkanlarımız da var.  Eğitmenimiz [Java Dergisi](http://www.javadergisi.com/) yazarlarından [Akın Kaldıroğlu](http://javaturk.org), Java dersini eğlenceli hale getirebilen ilginç birisi.

Şimdilerde Java’dan öyle etkilenmişim ki artık bilgisayarımda klasör ismi bile verirken yeniKlasör falan yazıyorum. :) Neden derseniz, Akın hocanın buna çok dikkat etmesi; daha ilk derse class ismi büyük değişken ismi küçük sonraki kelimenin baş harfi büyük gibi telkinlerle başlaması olabilir.

İlk hafta Java’nın nesne yönelimli değil nesne merkezli bir dil olduğunu, temel Java syntax’ını, Java’nın OOP prensiplerini, class tasarımı, polimorphism gibi yapıları öğrendik. Hızla devam eden eğitimde Akın hocanın hazırladığı dökümanların bolca yararını görüyorum. Sanırım Java’da beni en çok etkileyen şey şimdilik [API](http://download.oracle.com/javase/6/docs/api/)’si.

Bu 2 hafta daha sürecek eğitim ilk haftasıydı. Aynı kalitede devam edeceğine inandığım bir 2 hafta daha 9:00 - 16:00  doluyum. :)
