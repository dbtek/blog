---
author: dbtek
comments: true
date: 2009-10-09 13:06:00+00:00
layout: post
slug: motorola-s9-stereo-bluetooth-kulaklik-inceleme
title: Motorola s9 Stereo Bluetooth Kulaklık [inceleme]
wordpress_id: 98
categories:
- Genel
tags:
- bluetooth
- headphone
- inceleme
- kulaklık
- motorola
- s9
- stereo
---

Uzun bir aradan sonra yazmak için bir fırsat bulmuşken, hemen başlayalım. Kısa bir süre önce elime geçen bluetooth kulaklığım üzerine kısa bir inceleme yapmak istiyorum, almayı düşünenlere belki bir faydası olur kanaatiyle.
Öncelikle bir göz atalım ürüne:

[![](/assets/media/2009/10/image_022.jpg?w=300)](/assets/media/2009/10/image_022.jpg)

Üzerinde uzaktan kontrol düğmeleriyle gelen kulaklık ile telefon ya da bağlı olduğu başka bir cihaza dokunmadan, dinlediğiniz şarkıyı değiştirebilir, durdurup devam ettirebilir, gelen aramayı anında cevaplayabilir, sesi artıtıp azaltabilirsiniz. Tuşların yerleşimi ve kullanımı çok büyük avantaj sağlıyor.

Şekil ve boyut itibariyle gayet başarılı bir kulaklık denebilir. Ses kalitesi olarak bir Sennheisser sesi beklemiyorsanız tatmin olacaksınızdır. Piyasada değiştirilebilen kulakiçi kauçukları da bulunabiliyor.

[![](/assets/media/2009/10/image_020.jpg?w=300)](/assets/media/2009/10/image_020.jpg)

Yanında bir adet seyehat şarj cihazı ile geliyor kulaklığımız. 0,5-1 saat gibi kısa bir sürede şarj olurken yaklaşık 2 gün kadar kullanılabiliyor. Ancak, tabi telefonunuzun şarjı için bir şey söyleyemeyeceğim, ben HTC-Touch Diamond ile kullanıyorum kendilerini, ve 10 saat kadar, bağlantıda olursa akşam şarjetmem gerekiyor telefonumu.

Tabi herşey bu kadar iyi değil, telefonu cebinize koyduğunuzda yürürken sorun çıkarmıyor değil, kesilmeler oluyor, ancak bunun çözümünü telefonu yanımda taşıdığım çantama koymakla buldum bu sayede herhangi bir bağlantı problemi yaşamıyorum. Ayrıca konuşma esnasında biraz kalabalık bir yerde iseniz veya telefon cebinizde ya da biraz uzak bir mesafede ise sesinizi karşıya iletmede sorun yaşayabileceğinizi belirteyim.

Sonuç olarak, bazı eksi yanları ile iyi bir stereo bluetooth kulaklık sınıfına girebilecek bir ürün olarak değerlendiriyorum, ve alışınca gayet kullanışlı olduğunu düşünüyorum.
