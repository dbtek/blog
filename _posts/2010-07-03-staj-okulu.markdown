---
author: dbtek
comments: true
date: 2010-07-03 15:52:11+00:00
layout: post
slug: staj-okulu
title: Staj Okulu
wordpress_id: 181
categories:
- Bilişim-Teknoloji
- Genel
tags:
- bilişim
- eğitim
- empatik
- empatik.net
- IT
- okul
- staj
- stajokulu
---

Günümüzde bir çok öğrencinin derdidir staj bulmak. Hem kendimi geliştireyim hem bana referans olacak güzel bir yerde staj yapayım diye düşünür dururuz hepimiz. İşte böyle ölçüp tartıp bir türlü istediğiniz gibi bir staj bulamadıysanız süper bir haberim var size.

Bugün [stajokulu.com](http://stajokulu.com) projesinden bahsedeceğim. Ben de dün kabul edildim bu projeye.

Projenin temel amacı staj yapan öğrencilere öğretim üyeleri ya da sektörden deneyimli kişilerin gönüllü olarak eğitim vermesi ve ardından bu öğrenciler için bir süre uygulama stajı düzenlenmesi. [![](http://www.stajokulu.com/image/logo.jpg)](http://www.stajokulu.com)Oluşumun en güzel tarafı ise hiç bir şekilde maddi bir beklentinin olmaması. Tüm eğitimlerden ücretsiz yararlanabiliyorsunuz kabul edildiğiniz takdirde.

Bir stajokulu öğrencisi şu cümleler ile tanımlıyor projeyi:

<!-- more -->


> Bir Sosyal sorumluluk projesi olan  Stajokulu benim gibi staj yeri bulmakta güçlük çeken öğrencilere ofis  ortamından daha fazlasını sunuyor.Alanında uzman eğitimcilerin katıldığı  dersler sayesinde bilgisayar teknolojileri alanında birçok konuda fikir  sahibi olabilirsiniz. Ayrıca paylaşmayı seven eğitimcilerle  iletişiminizi koparmayıp projeleriniz,iş başvurularınız,mülakatlarınız  gibi birçok konuda yardımlarını isteyebilirsiniz.Hiçbir konuda yardımını  esirgemeyen Stajokulu gönüllü çalışan ve eğitmenlerine teşekkür ederim.

Engin Bahadır


Eğitimler genelde bilişim sektörü ile alakalı. Tabi farklı kategorilerde farklı eğitimler de mevcut. [Buradan ](http://www.stajokulu.com/program/?p=8268FBB7806141148818038F9F26B54E)tüm eğitim takvimini görüntüleyebilirsiniz.


## Peki kim bu projenin mimarı?


Projenin tüm yönetimi bir insan kaynakları sitesi olan [empatik.net](http://)'te. Programa dahil olmak için [stajokulu.com](http://stajokulu.com/) üzerinden başvuru yapmanız yeterli. Bundan sonra sizi mülakata çağırıyorlar. (Bu konuda çok hızlılar akşam başvuru yaptım ertesi gün sabah aradılar.) Unutmadan, başvuru sırasında sizden empatik.net üzerinde bir öz geçmiş oluşturmanızı istiyor. Bunu yapmanız çok önemli zira mülakatta çok işe yarıyor.

[![](http://www.empatik.net/image/logo.gif)](http://www.empatik.net)

5 Temmuz Pazartesi günü eğitimler başlıyor. Başvurular ne zamana kadar alınır bilemiyorum. Bu yüzden düşünüyorsanız hemen başvurmanızda yarar var.

Bu programa daha önce dahil olmuş öğrencilerin Stajokulu hakkında yazdığı diğer yorumları okumak için [buraya ](http://www.stajokulu.com/StajOkulu2009/yorumyaz.aspx)tıklayın.

Programa kaydolmak için [buraya ](http://www.stajokulu.com/uyelik/yeni.aspx)tıklayın.
