---
author: dbtek
comments: true
date: 2011-10-20 08:37:50+00:00
layout: post
slug: ozgur-web-gunleri
title: Özgür Web Günleri
wordpress_id: 350
categories:
- Bilişim-Teknoloji
- Java
- Linux
- Yazılım
---

[![ozgurweb-logo](http://www.ozgurwebgunleri.org.tr/2011/wp-content/themes/owtg2011/images/logo.png)](http://www.ozgurwebgunleri.org.tr/2011/)Geçen yıl ilkine katıldığım [Özgür Web Günleri](http://www.ozgurwebgunleri.org.tr/) etkinliğinin ardından 1 yıl geçmiş. Ne çabuk! Geçen yıl gayet dolu bulduğum etkinlik bu yıl da önceki kadar etkili idi.

Özgür web günleri, özgür yazılımlar ve web teknolojileri ile alakalı seminerlerden oluşan, bu yıl ikincisi gerçekleştirilen dopdolu bir etkinlik.

Yeditepe Üniversitesi'nin etkinliğe ev sahipliği yapması, bana biraz uzak kalmasına rağmen güzel bir şey. Nedendir bilmesem de Yeditepe'nin kampusünü seviyorum.

Üç paralel oturumlarla gerçekleştirilen web teknolojileri ve özgür yazılım ile alakalı bir çok seminer vardı. Maalesef sadece ilk gün katılabildim. Katıldığım seminerler: **OpenKM Özgür Doküman Yönetim Sistemi, Java EE 6 Teknolojileri, Özgür Yazılımlar ile Statik ve Dinamik Kod Güvenliği Analizi ve Java EE 6 ile Uygulama Geliştirme [Atölye].<!-- more -->**

Etkinlikte önce OpenKM ile tanışmış oldum. OpenKM ve diğer döküman yönetim sistemleri hakkında bilgi sahibi oldum. OpenKM, arka tarafta sunucu kipinde bir LibreOffice (OpenOffice) koşturuyormuş. Her türlü döküman oluşturma, çoklu kullanıcı desteği  ile döküman yönetimi, PDF ve benzeri dosya türlerine dönüştürme işlemlerini başarı ile gerçekleştiriyor.

OpenKM versiyon kontrolü ile döküman yedeklerini yapılan değişiklikler ile birlikte tutuyor, sürükle-bırak desteği veriyor, Antivirüs sağlıyor ve mobil erişim için Android ve iOS desteği sunuyor.

Test etmek için [demo.openkm.com](http://demo.openkm.com/) adresini ziyaret edebilirsiniz. OpenKM'in teknik altyapısından bahsetmek gerekirse:



	
  * JBoss (Middleware)

	
  * Google Web Toolkit (GWT)

	
  * Jackrabbit (Depo yönetimi)

	
  * Hibernate (JPA)

	
  * Apache Lucene (Metin arama motoru)

	
  * JBPM (İş akışı)


OpenKM hayatını idame edebilmek için open source yazılımlardan biraz farklı olarak belirli dökümanlardan yararlanabilmek için ücretli wiki aboneliğini şart koşuyor.

Bundan sonra POJO, DRY, MVC keywordleri ve JCP, JSR, RI standardları ile Java EE6 Teknolojileri seminerine giriş yaptık.

Java tarihi ile başlayan seminer Java'nın ortalama programcıların yaptığı hataları minimuma indirme gayesi ile ortaya çıkmasından bahsederek kurumsal Java profilleri hakkında devam etti.

Yazarak bitiremeyeceğim bir çok Java EE hakkındaki detaylar ile devam ederken web uygulama çatılarından bahsedildi.

Bunlardan başlıcaları:

	
  * Struts

	
  * Webworks

	
  * Tapestry

	
  * JSF

	
  * GWT

	
  * Wicket

	
  * Spring

	
  * ...


Konuşmacımız uygulama çatılarından standardlara daha çok bağlı olanlarının seçilmesinin taşınabilirlik açısından faydalı olduğu üzerinde durdu.

Seminer bunlardan başka Servlet 3.0 yenilikler, JSF 2.0 ile hayatımıza girenler, JAX-WS ve JAX-RS web servis yapıları, aralarındaki farklar hakkında bilgi sahibi olmam açısından önemli idi.

Java yoğun olan bir 2 saatin ardından öğle arası ile toparlanıp sonraki programa hazırlandık. Öğleden sonra Özgür Yazılımlar ile Statik ve Dinamik Kod Güvenliği seminerinde RIPS ve dominator araçları ile tanışma fırsatı bulduk. RIPS php ile yazılmış web uygulamalarında statik kod güvenliği analizi için kullanılan bir araç.  Gayet başarılı sonuçlar veriyor.

Java atölyesinde sabahki oturumda yarım  kalan  bölümlere değinildi. ORM katmanları, JPA EJB hakkındaki yenilikler ve sağladığı kolaylıklar üzerinde bol bol konuştuk.

İkinci gün yapılan seminerlere katılamadım ama seminer videolarına [seminer.linux.org.tr](http://seminer.linux.org.tr/) adresinden bir süre sonra ulaşabileceğimiz söylendi. Aynı adreste geçen yıl yapılan [Özgür Web Günleri](http://www.ozgurwebgunleri.org.tr/2010/) seminerlerini bulabilirsiniz.
